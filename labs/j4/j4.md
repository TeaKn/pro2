###### Programiranje 2 2019/20 (j4)

## Nadaljevanje dela na Java projektu grafičnega vmesnika

V programskem jeziku Java sestavite program, ki nadaljuje vaše delo na izbranem __projektu grafičnega vmesnika__ (t.j. enostavne igrice). 

1. __Sestavite glavne razrede__, ki jih boste gotovo potrebovali za končno igrico. Tekom dela boste razrede verjetno postopoma nadgrajevali z dodatno funkcionalnostjo oziroma dodajali nove (pod/nad)razrede, vmesnike ipd.

2. Sestavite __osnovno delovanje igrice__, ki posodablja stanje objektov zgornjih razredov. V tem trenutku sestavite le potrebno delovanje igrice namenjeno testiranju drugih delov programa.

3. Pripravite __osnovni grafični vmesnik__, ki bo prikazoval delovanje vaše igrice. Na primer, ustvarite osnovno okno, mu določite naslov, velikost, ozadje in upravljavca postavitev komponent. Definirajte panel z glavnim prikazom igrice in panel s komponentami za nadzor delovanja kot so gumbi, vnosna polja, drsniki, izbirniki ipd. Boste potrebovali še dodatne panele za prikaz delovanja ali pa meni za nadzor delovanja?

4. __Povežite__ zgoraj definirane __razrede z grafičnim vmesnikom__, ki naj prikazuje stanje objektov razredov, ki se posodabljalo tekom izvajanja igrice. Tekom dela boste ta del programa verjetno pogosto posodabljali.

5. Na kakšen način bo uporabnik nadziral delovanje igrice? S pomočjo tipkovnice, miške ali drugega načina vnosa? Sestavite __osnovne poslušalce in prožilce__, ki se bodo odzivali na potrebne dogodke uporabnika in nadzirali delovanje igrice.

6. Kaj je __naslednji__ najbolj __smiseln korak__ za nadgradnjo vašega programa?