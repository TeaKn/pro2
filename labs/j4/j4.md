###### Programiranje 2 2018/19 (j4)

## Nadaljevanje dela na Java projektu grafičnega vmesnika

V programskem jeziku Java sestavite program, ki nadaljuje vaše delo na izbranem __projektu grafičnega vmesnika__ (t.j. predlagane __enostavne igrice__). 

1. __Sestavite razrede__, ki jih boste gotovo potrebovali za končno igrico. Tekom dela bo razrede verjetno potrebno nadgraditi z dodatno funkcionalnostjo, s čimer se v tem trenutku ne obremenjujte. Podobno boste verjetno potrebovali dodatne razrede, nadrazrede ali podrazrede itd.

2. __Pripravite__ enostaven __grafični vmesnik__, ki bo prikazoval delovanje vaše igrice. Na primer, ustvarite osnovno okno, mu določite naslov, velikost, ozadje in upravljavca postavitev komponent. Definirajte panel z glavnim prikazom igrice in panel s komponentami za nadzor delovanja igrice kot so gumbi, vnosna polja, drsniki ipd. Boste potrebovali še dodatne panele za prikaz delovanja oziroma meni za nadzor delovanja?

3. __Povežite sestavljene razrede__ z grafičnim vmesnikom. Natančneje, grafični vmesnik naj prikazuje stanje objektov razredov, katerih stanje se bo posodabljalo tekom izvajanja igrice. Tekom dela boste ta del programa verjetno pogosto posodabljali.

4. Na kakšen način bo uporabnik nadziral delovanje igrice? S pomočjo tipkovnice, miške ali drugega načina vnosa? __Sestavite__ osnovne __poslušalce in prožilce__, ki se bodo odzivali na dogodke uporabnika in nadzirali delovanje igrice.

5. Kaj je __naslednji__ najbolj __smiseln korak__ za nadgradnjo vašega programa?