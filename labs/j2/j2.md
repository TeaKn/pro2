###### Programiranje 2 2018/19 (j2)

## Začetek dela na Java projektu grafičnega vmesnika

V programskem jeziku Java sestavite program, ki začenja vaše delo na izbranem __projektu grafičnega vmesnika__ (t.j. predlagane __enostavne igrice__). 

1. Najprej se __posvetujte z izvajalci__ predmeta o smiselnosti in kompleksnosti predlagane igrice. V kolikor niste še nikoli razvijali grafičnega vmesnika oziroma igrice, lahko močno precenite kaj je moč razviti v času, ki ga imate na voljo.

2. Nato __sestavite razrede__, ki jih boste gotovo potrebovali za končno igrico. _V tem trenutku ne komplicirajte!_ Tekom dela bo razrede verjetno potrebno nadgraditi z dodatno funkcionalnostjo, s čimer se v tem trenutku ne obremenjujte. Podobno boste verjetno potrebovali dodatne razrede, nadrazrede ali podrazrede itd.

3. Nadaljujte s __pripravo__ enostavnega __grafičnega vmesnika__, ki bo prikazoval delovanje vaše igrice. Na primer, ustvarite osnovno okno, mu določite naslov, velikost, ozadje in upravljavca postavitev komponent. Definirajte panel z glavnim prikazom igrice in panel s komponentami za nadzor delovanja kot so gumbi, vnosna polja, drsniki ipd. Boste potrebovali še dodatne panele za prikaz delovanja?

4. __Povežite sestavljene razrede__ z grafičnim vmesnikom. Natančneje, grafični vmesnik naj prikazuje stanje objektov razredov, katerih stanje se bo posodabljalo tekom izvajanja igrice. _Ponovno ne komplicirajte!_ Tekom dela boste ta del programa verjetno pogosto posodabljali.

5. Na kakšen način bo uporabnik nadziral delovanje igrice? S pomočjo tipkovnice, miške ali drugega načina vnosa? __Sestavite__ osnovne __poslušalce in prožilce__, ki se bodo odzivali na dogodke uporabnika in nadzirali delovanje igrice. Popolnoma spremenljivo je, da v tem trenutku poslušalci dejansko ne bodo imeli nobenega vpliva na prikaz grafičnega vmesnika.

6. Kaj je __naslednji__ najbolj __smiseln korak__ za nadgradnjo vašega programa?